At quoniam latinorum carminum confectionem ob id maxime commen-
davimus, quod ita optime poesim Romanam universam cognoscere liceret,
restat fortasse, ut quaeramus, num omnino illa poesis digna sit, ad quam
cognoscendam studium atque operam conferamus. Sed in ea re quid est,
quod longiores simus? Tam multa toties in utramque partem sunt dicta,
ut vix possit quidquam novi afferri. Hoc solum monemus, quod etiam ad-
versarii literarum latinarum, qui modo aequi sint, concedunt, non esse aliam
poesim, ubi magis manifeste et dilucide sententie efferantur, magis propriae
et idoneae sint verborum translationes et immutationes, magis formae habeatur
ratio. In his rebus est et erit exemplar, quod sibi ad imitandum proponant
recentiores poetae, quamvis hi rerum formaeque varietate praestent. Praeter
has laudes quum habeat clarissimam morum vitaeque Romanorum expositio—
nem, num quis sanus et prudenshoc studium velit abjectum? Contra omnes
egregii poetae commendaverunt et Goethius ipse magnopere est amplexatus.
Ille enim, quum nullam humanitatis partem ignoraret neque despiceret, id
quod in quoque genere, quocunque se verterat, satis probavit, tamen haud
scio an antiquitatem maxime ingenio et moribus expresserit. Cernitur ea
similitudo non minimum in elocutione simul nuda et eleganti, cujus laudem
facilius agnoscat quis quam assequatur. Praecipue in prosa oratione et in iis
carminibus, quae ad antiquae poesis imaginem composuit, ea virtus elucet.
Floribus distincta est oratio, non flosculis obruta. Est enim hoc uon admodum
rarum poe'sis recentioris vitium similitudinibus alienis et calamistris non suo
loco adhibitis sententias obscurari, ita ut nonnumquam difficillimum sit dicere,
quid poeta significare voluerit. Tum maxime apparet hoc vitium, quum in
aliam linguam convertendum est ejusmodi carmen; praesertim si ea lingua,
ut latina, ab omni obscuritate abhorreat. Ab hoc igitur vitio carmina Goethii

prorsus fere sunt liberae.

In vertendis carminibus lioc mihi proposui, ut quam proxime ad verba
ipsa poe'tae accederet interpretatio, salva modo linguae latinae consuetudine.
Neque illud in ullo genere licet negligi, etin poesi, ubi saepe non multo
minus conformatione orationis efficitur quam ipsa sententia, praecipue est ob-
servandum. Quin immo, tanta est ea vis, ut jure dicere videar, vix posse

