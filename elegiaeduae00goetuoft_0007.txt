Si melius et intelligimus et memoria tenemus, quae ipsi usu habemus per-
cepta, quam quae fando solum aut legendo cognovimus, id est verissimum
non esse ad linguam aliquam perdiscendam brevius iter, quam si ipse ea
aliquid conscribere conatus sis. Hoc si in universam linguam valet, in singu-
las partes quoque neque magis in prosam orationem quam in versus necesse
est valeat. Praecipue in iis linguis ita se res hahet, ubi tanta est inter haec
genera differentia, quanta est in latino sermone. Tantum igitur abest, ut
operam in latinis versibus componendis consumptam existimemus periisse,
ut ei, cujus intersit has literas non mediocriter tractare, etiam utilissimam
esse judicemus. Manifestum est liaec dici non de quovis barum literarum
hujusque poesis amatore, sed de illis, qui philologorum nomine ornati hanc
disciplinam sibi propriam sumpserunt, in qua elaborarent. Illis enim, nisi
quae cognitio, assidua lectione comparata, assiduo stilo corroboretur, non po-
terit satisfacere3 neque eum, qui artem quandam profitetur, iu ulla ejus parte
decet esse inexercitatum. Neque tamen hoc ideo jubemus, quod alteram
poesim Romanam exsistere posse putemus illi superiori aequalem. Tam arta
est enim humanitatis et sermonis inter ipsas conjunctio, ut cujusque aetatis
populique mores et eruditio ad ipsius sermonis habitum pertineat eumque
ad suum usum fingat atque instituat. Inde fit, ut quisquis nostra aetate exsti-
terit po'e'sis cultor, sive prodesse sive vult delectare, ad eum sermonem uten-
dum, quo cogitata optime exponi possint, id est ad patrium, ipsa rei neces-
sitate adducatur. Quae igitur nunc conscribuntur carmina latina, quum magis

artis et limae sint, quam ingenii libere se efferentis, ita etiam sunt judicanda,
1

